# Øving 5: Objektstrukturer

**Øvingsmål**

- Lære hva assosiasjoner er og hvordan dette brukes i OO
- Lære hvordan man sikrer konsistent oppførsel mellom assosierte objekter

**Øvingskrav**

- Kunne implementere klasser som har assosiasjoner til én eller flere andre klasser
- Kunne sikre at disse assosiasjon er konsistente i enkle objektstrukturer
- Kunne implementere metoder som oppretter, oppdaterer og fjerner slike assosiasjoner

## Dette må du gjøre

### Del 1: Programmering

Velg og gjennomfør minst én av oppgavene under. Merk at **noen av oppgavene i neste øving (øving 6), bygger videre på noen av oppgavene under**, disse er uthevet med **fet skrift**. Det er ikke et krav at man gjør de uthevede oppgavene, men de gir flere oppgaver å velge mellom i øving 6.

- [Partner](./Partner.md) (lett)
- **[Card del 2](./Card.md)** (lett)
- **[Twitter](./Twitter.md)** (medium)
- [Stopwatch](./Stopwatch.md) (medium)
- [Person](./Person.md) (medium/vanskelig)

Oppgavene for denne øvingen skal du lagre i `ovinger/src/objectstructures`. Test-filene ligger i `ovinger/tests/objectstructures`.

Alle oppgavene ovenfor er høyst eksamensrelevante og det anbefales følgelig å ta en titt på alle sammen.

### Del 2: Klassediagram og sekvensdiagram

- Lag et [klassediagram](https://www.ntnu.no/wiki/display/tdt4100/Klassediagrammer) og et [sekvensdiagram](https://www.ntnu.no/wiki/display/tdt4100/Sekvensdiagrammer) for den oppgaven du velger. Sekvensdiagrammet trenger ikke dekke all funksjonaliteten i oppgaven, du kan for eksempel velge en test som utfører minst to metodekall og ta utgangspunkt i den.

Diagrammene kan for eksempel skrives på papir eller tegnes/lages i et valgfritt program.

### Hjelp / mistanke om bugs

Ved spørsmål eller behov for hjelp konsulter studassen din i saltiden hans / hennes. Du kan også oppsøke andre studasser på sal eller legge ut et innlegg på [Piazza](https://piazza.com/).

### Godkjenning

Last opp kildekode og `.ex`-filene på Blackboard innen den angitte innleveringsfristen. Innlevert kode skal demonstreres for en læringsassistent innen én uke etter innleveringsfrist. Se for øvrig Blackboard-sidene for informasjon rundt organisering av øvingsopplegget og det tilhørende øvingsreglementet.

### Exercise-panelet

For hver oppgave finnes det en tilsvarende `.ex`-fil, som beskriver hvilke aktiviteter, f.eks. koderedigering, kjøring av tester osv, som er en del av oppgaven. Når en jobber med en oppgave, så kan en åpne `.ex`-fila for oppgaven i Exercise-panelet. Dette gjøres enten ved å høyreklikke på fila og velge `Exercise > Open Exercise View` eller å åpne panelet med `Window > Show View > Other > Exercise View` og så dra og slippe `.ex`-fila i panelet. Filen ligger i mappen `tests`, og videre i pakke med samme navn som klassen den hører til. Hver `.ex`-fil åpnes i en egen fane, så en kan jobbe med flere oppgaver samtidig. Disse `.ex`-filene, én for hver oppgave, må leveres inn sammen med kildekoden i øvinger hvor det er spesifisert.
